<!doctype html><html lang=zh-cn>
<head>
<meta charset=utf-8>
<meta http-equiv=x-ua-compatible content="IE=edge">
<meta name=viewport content="width=device-width,initial-scale=1">
<meta property="og:site_name" content="月白 Yuebaix Blog">
<meta property="og:type" content="article">
<meta property="og:image" content="https://blog.yuebaix.com/img/home-bg-jeep.jpg">
<meta property="twitter:image" content="https://blog.yuebaix.com/img/home-bg-jeep.jpg">
<meta name=title content="送东阳马生序">
<meta property="og:title" content="送东阳马生序">
<meta property="twitter:title" content="送东阳马生序">
<meta name=description content="月白，程序员, 开源爱好者，生活探险家 | 这里是 月白 的博客，与你一起发现更大的世界。">
<meta property="og:description" content="月白，程序员, 开源爱好者，生活探险家 | 这里是 月白 的博客，与你一起发现更大的世界。">
<meta property="twitter:description" content="月白，程序员, 开源爱好者，生活探险家 | 这里是 月白 的博客，与你一起发现更大的世界。">
<meta property="twitter:card" content="summary">
<meta name=keyword content="月白, yuebaix, Yuebaix, , 月白的博客, Yuebaix Blog, 博客, 个人网站, 互联网, Web, Spring, Springboot, Spring Cloud, Webflux, 云原生, PaaS, Istio, Kubernetes, 微服务, Microservice">
<link rel="shortcut icon" href=/img/favicon.ico>
<title>送东阳马生序-月白的博客 | Yuebaix Blog</title>
<link rel=canonical href=/2021/10/11/%E9%80%81%E4%B8%9C%E9%98%B3%E9%A9%AC%E7%94%9F%E5%BA%8F/>
<link rel=stylesheet href=/css/iDisqus.min.css>
<link rel=stylesheet href=/css/bootstrap.min.css>
<link rel=stylesheet href=/css/hugo-theme-cleanwhite.min.css>
<link rel=stylesheet href=/css/zanshang.css>
<link href=//cdnjs.cloudflare.com/ajax/libs/font-awesome/5.15.1/css/all.min.css rel=stylesheet type=text/css>
<script src=/js/jquery.min.js></script>
<script src=/js/bootstrap.min.js></script>
<script src=/js/hux-blog.min.js></script>
</head>
<nav class="navbar navbar-default navbar-custom navbar-fixed-top">
<div class=container-fluid>
<div class="navbar-header page-scroll">
<button type=button class=navbar-toggle>
<span class=sr-only>Toggle navigation</span>
<span class=icon-bar></span>
<span class=icon-bar></span>
<span class=icon-bar></span>
</button>
<a class=navbar-brand href=/>月白 Yuebaix Blog</a>
</div>
<div id=huxblog_navbar>
<div class=navbar-collapse>
<ul class="nav navbar-nav navbar-right">
<li>
<a href=/>Home</a>
</li>
<li>
<a href=/categories/life>life</a>
</li>
<li>
<a href=/categories/tech>tech</a>
</li>
<li><a href=/top/archive/>ARCHIVE</a></li>
<li><a href=/top/links/>LINKS</a></li>
<li><a href=/top/about/>ABOUT</a></li>
</ul>
</div>
</div>
</div>
</nav>
<script>var $body=document.body,$toggle=document.querySelector('.navbar-toggle'),$navbar=document.querySelector('#huxblog_navbar'),$collapse=document.querySelector('.navbar-collapse');$toggle.addEventListener('click',handleMagic);function handleMagic(a){$navbar.className.indexOf('in')>0?($navbar.className=" ",setTimeout(function(){$navbar.className.indexOf('in')<0&&($collapse.style.height="0px")},400)):($collapse.style.height="auto",$navbar.className+=" in")}</script>
<style type=text/css>header.intro-header{background-image:url(/img/home-bg-jeep.jpg)}</style>
<header class=intro-header>
<div class=container>
<div class=row>
<div class="col-lg-8 col-lg-offset-2 col-md-10 col-md-offset-1">
<div class=post-heading>
<div class=tags>
<a class=tag href=/tags/%E5%B9%B2%E8%B4%A7 title=干货>
干货
</a>
</div>
<h1>送东阳马生序</h1>
<h2 class=subheading>宋濂</h2>
<span class=meta>
Posted by
月白
on
Monday, October 11, 2021
</span>
</div>
</div>
</div>
</div>
</header>
<article>
<div class=container>
<div class=row>
<div class="col-lg-8 col-lg-offset-2
col-md-10 col-md-offset-1
post-container">
<p><span style=text-align:center;display:block;font-weight:700;font-size:x-large>《送东阳马生序》</span>
<span style=text-align:center;display:block;font-weight:700;font-size:x-large>〔明〕宋濂</span></p>
<p> 余幼时即嗜学。家贫，无从致书以观，每假借于藏书之家，手自笔录，计日以还。天大寒，砚冰坚，手指不可屈伸，弗之怠。录毕，走送之，不敢稍逾约。以是人多以书假余，余因得遍观群书。既加冠，益慕圣贤之道，又患无砚师、名人与游，尝趋百里外，从乡之先达执经叩问。先达德隆望尊，门人弟子填其室，未尝稍降辞色。余立侍左右，援疑质理，俯身倾耳以请；或遇其叱咄，色愈恭，礼愈至，不敢出一言以复；俟其欣悦，则又请焉。故余虽愚，卒获有所闻。</p>
<p> 当余之从师也，负箧曳屣，行深山巨谷中，穷冬烈风，大雪深数尺，足肤皲裂而不知。至舍，四肢僵劲不能动，媵人持汤沃灌，以衾拥覆，久而乃和。寓逆旅主人，日再食，无鲜肥滋味之享。同舍生皆被绮绣，戴珠缨宝饰之帽，腰白玉之环，左佩刀，右备容臭，煜然若神人；余则缊袍敝衣处其间，略无慕艳意。以中有足乐者，不知口体之奉不若人也。盖余之勤且艰若此。今虽耄老，未有所成，犹幸预君子之列，而承天子之宠光，缀公卿之后，日侍坐备顾问，四海亦谬称其氏名，况才之过于余者乎？</p>
<p> 今诸生学于太学，县官日有廪稍之供，父母岁有裘葛之遗，无冻馁之患矣；坐大厦之下而诵诗书，无奔走之劳矣；有司业、博士为之师，未有问而不告，求而不得者也；凡所宜有之书，皆集于此，不必若余之手录，假诸人而后见也。其业有不精，德有不成者，非天质之卑，则心不若余之专耳，岂他人之过哉！</p>
<p> 东阳马生君则，在太学已二年，流辈甚称其贤。余朝京师，生以乡人子谒余，譔长书以为贽，辞甚畅达，与之论辩，言和而色夷。自谓少时用心于学甚劳，是可谓善学者矣！其将归见其亲也，余故道为学之难以告之。谓余勉乡人以学者，余之志也；诋我夸际遇之盛而骄乡人者，岂知余者哉！</p>
<p> ——选自《四部备要》本《宋文宪公全集》</p>
<p><span style=font-size:xxx-large>😖</span></p>
<hr>
<ul class=pager>
<li class=previous>
<a href=/2021/10/09/%E5%AF%92%E7%AA%91%E8%B5%8B/ data-toggle=tooltip data-placement=top title=寒窑赋>&larr;
Previous Post</a>
</li>
</ul>
<div id=disqus-comment></div>
</div>
<div class="col-lg-11 col-lg-offset-1
col-md-10 col-md-offset-1
sidebar-container">
<section>
<hr class="hidden-sm hidden-xs">
<h5><a href=/tags/>FEATURED TAGS</a></h5>
<div class=tags>
<a href=/tags/%E4%BC%A0%E5%A5%87 title=传奇>
传奇
</a>
<a href=/tags/%E5%B9%B2%E8%B4%A7 title=干货>
干货
</a>
<a href=/tags/%E6%84%9F%E6%82%9F title=感悟>
感悟
</a>
<a href=/tags/%E6%95%99%E7%A8%8B title=教程>
教程
</a>
<a href=/tags/%E9%97%B2%E8%B0%88 title=闲谈>
闲谈
</a>
</div>
</section>
<section>
<hr>
<h5>FRIENDS</h5>
<ul class=list-inline>
<li><a target=_blank href=https://yloopdaed.icu/>yloopdaed的博客</a></li>
</ul>
</section>
</div>
</div>
</div>
</article>
<footer>
<div class=container>
<div class=row>
<div class="col-lg-8 col-lg-offset-2 col-md-10 col-md-offset-1">
<ul class="list-inline text-center">
<li>
<a href=mailto:yuebaix@outlook.com>
<span class="fa-stack fa-lg">
<i class="fas fa-circle fa-stack-2x"></i>
<i class="fas fa-envelope fa-stack-1x fa-inverse"></i>
</span>
</a>
</li>
<li>
<a target=_blank href=https://github.com/yuebaix>
<span class="fa-stack fa-lg">
<i class="fas fa-circle fa-stack-2x"></i>
<i class="fab fa-github fa-stack-1x fa-inverse"></i>
</span>
</a>
</li>
</ul>
<p class="copyright text-muted">
Copyright &copy; 月白 Yuebaix Blog 2021
</p>
</div>
</div>
</div>
</footer>
<script>function loadAsync(f,b){var c=document,d='script',a=c.createElement(d),e=c.getElementsByTagName(d)[0];a.src=f,b&&a.addEventListener('load',function(a){b(null,a)},!1),e.parentNode.insertBefore(a,e)}</script>
<script>$('#tag_cloud').length!==0&&loadAsync("/js/jquery.tagcloud.js",function(){$.fn.tagcloud.defaults={color:{start:'#bbbbee',end:'#0085a1'}},$('#tag_cloud a').tagcloud()})</script>
<script>loadAsync("https://cdnjs.cloudflare.com/ajax/libs/fastclick/1.0.6/fastclick.js",function(){var a=document.querySelector("nav");a&&FastClick.attach(a)})</script>
</body>
</html>